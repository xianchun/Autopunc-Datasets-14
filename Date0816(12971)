舉：巴陵示眾：祖師道：不是風動，不是幡動。既不是風幡，向甚麼處著？有人與祖師作主，出來與巴陵相見。雪竇道：風動，幡動。既是風幡，向甚麼處著？有人與巴陵作主，出來與雪竇相見。
師曰：要知二尊宿落處麼？蔣山為你說個譬喻：一似個人家，祖上從來極有涯業，有二兄弟，各各鬪使。大者使五百，小者使一貫，日往月來，鬪使不已，遂將祖父涯業一時蕩盡，累他子孫無安身立命處。忽有一親友見其子孫孤露，遂將伊家祖上宅舍借伊。居止其間，子孫須思舊時祖業，如何卻屬他人？須作方便，討得當時契書，方為究竟。若趁目前過日，得即得，未免住在他人屋下。大眾！蔣山為你說譬喻了也。且問諸人：作何方便，討得當時契書？
舉僧問夾山境話，法眼云云。
師曰：諸禪德！法眼和尚話墮也不知。若不喚作境，待喚作甚麼？既不能截斷兩頭，致令後代兒孫遞相齩嚼，便道：天地同根，萬物一體，心外無法，法外無心。種種計較，一似夢中說夢相似，豈知鬼子母失卻愛兒，無處尋蹤；森沙神倒被虵纏，眼中出血。
舉盤山似地擎山云云。
師曰：盤山力盡神疲，也是望云上樹。還知有不歷諸圣階梯，獨超物外者麼？師遂大笑。
舉德山托鉢。
師曰：巖頭、德山一狀領過雪峰一千五百人善知識地在。
舉：寶應示眾云：欲得易會麼？第一莫將問來問，問在答處，答在問處。你若擬議，老僧在你腳底。
師曰：寶應只解把住，翠巖即不然。寒山倒地，拾得扶起；豐干禮拜，不見文殊。更有觀音菩薩魚行酒肆，且不識主人翁。乃卓拄杖一下。
舉：僧問洞山：亡僧遷化向甚麼處去？曰：火後一莖茅。
師曰：白云即不然，亡僧遷化向甚麼處去？只向道：惱壁有耳。
舉：甘贄行者接待，有僧曰：行者接待不易。贄曰：譬如餧驢餧馬。瑯瑘覺和尚云：快把飯來。
師曰：瑯瑘雖有不犯之令，若是白云即不然，譬如餧驢餧馬，但對道：愿行者常似今日。
舉：龍牙偈曰：一切名山到因腳，辛苦多年與襪著；而今年老不能行，手把個破木杓。
師曰：龍牙老人可謂熟處難忘。
舉：雪峰示眾云：南山有一條鼈鼻虵，汝等諸人切須好看。長慶云云。
師拈起拄杖召曰：大眾！喪身失命了也。
舉：無著遇文殊，吃茶次，文殊擡起玻璃盞曰：南方還有這個麼？師代以手指口。
舉世尊拈華，迦葉微笑。
師曰：直下穿過髑髏，已是換卻眼睛。臨危不在悚然，向甚麼處見釋迦老子？
舉：莊宗云：朕恢復中原，收得一寶，只是無人酬價。興化云云。
師曰：興化一期見機而作，爭奈埋沒伊一朝天子。當時若但向道：蚌蛤之珠，收得也無用處。教伊向後別有生涯，免得遞相鈍置。而今若有問，上座又作麼生酬價？
舉：三圣道：我逢人即出，出則不為人。興化道：我逢人即不出，出則便為人。
師曰：看這兩個老古錐，竊得臨濟些子活計，各自分疆列界，氣沖宇宙，使明眼衲僧只得好笑。諸禪德！且道笑作甚麼？還知落處麼？若知，一任七顛八倒；若不知，且向三圣、興化葛藤齩嚼。
舉：三圣問雪峰：透網金鱗以何為食？
師曰：俊哉！俊哉！快活！快活！恰似一只鷂子莫驚著。保寧即不然，透網金鱗以何為食？待你出網來，即向你道。待他道：一千五百人善知識，話頭也不識。但拽拄杖打出三門外。復曰：也好快活。恰似一只虎，莫動著。諸禪德！且道保寧快活何似三圣快活？莫有快活底漢麼？出來定當看。良久，喝曰：把手拽不住。
舉臺山路上有一婆子，凡有僧問：臺山路向甚麼處去？云：驀直去。僧擬行，婆云：好個阿師，又恁麼去也。問曰：游臺山者，憧憧往來，莫知其數，未有一人不被伊瞞，唯有趙州一日謂眾曰：臺山下婆子被老僧勘破了也。大眾！雖然不受伊瞞，若點檢來，也好吃婆子手中棒。且道趙州過在甚麼處？若知趙州過處，方解不受人瞞。歸宗門下莫有不受人瞞底麼？咄！
舉芭蕉拄杖子話。
師曰：大溈即不然，你有拄杖子，我奪卻你拄杖子；你無拄杖子，我與你拄杖子。大溈既然如是，諸人還用得也未？若人用得，德山先鋒，臨濟後令；若也用不得，且還本主。
舉：世尊一日見文殊在門外立，乃云：文殊！文殊！何不入來？文殊曰：我不見一法在門外，何以教我入門？
師代曰：吾不如汝。
舉：首楞嚴經云：十方薄伽梵，一路涅盤門。
師以手空中一畫，喝曰：九流於是乎？交歸眾圣於是乎？冥會乃知新羅、高麗、南番、日本、西天此土、十方世界一切人民，盡在諸人鼻孔叫叫鬧鬧，東頭買賤，西頭賣貴，諸人還聞麼？若不聞，還我耳朵來。
舉：云門問僧：光明寂照徧河沙，豈不是張拙秀才語？僧云：是。云門云：話墮也。
師曰：甚處是話墮處？忽有人問法云：如何是祖師西來意？只對伊道：話墮也。還會麼？具眼底辨取。
舉：夾山偈曰：明明無悟法，悟法即迷人。長伸兩腳睡，無偽亦無真。
師曰：諸禪德！此乃療久戀寶所者病之妙藥，未到化城之士，切忌錯服；服之，則耆婆拱手，醫王皺眉。
舉：趙州示眾云：老僧有時將一枝草作丈六金身，有時將丈六金身作一枝草。五峰云：我有時將拄杖子作三世諸佛，有時將三世諸佛作拄杖子。
師曰：此二尊宿一時熱發，亂語狂言，指神話鬼。智海即不然，有時將丈六金身喚作丈六金身，胸題卍字，或佩圓光，合掌贊嘆曰：容顏甚奇妙，光明照十方，我適曾供養，今復還親近。有時將拄杖子喚作拄杖子，不長不短，不直不曲，亦贊嘆曰：楖栗出匡頂，萬中無一枝，得來為至寶，行坐鎮相隨。只如山僧恁麼道，還塞得諸方口麼？自曰：塞不得。又曰：為甚麼塞不得？青山只解磨今古，流水何曾洗是非。
舉趙州洗鉢盂話。
師曰：趙州不唯瞎卻這僧眼，直得南北叢林盡向鉢盂上作活計，當時幸好個吃茶去，不解道得。
舉：臨濟上堂云：我在先師處三度吃六十棒，如篙枝拂相似云云。
師曰：照用之機不無臨濟，要且打得個皮下無血底。這僧當初若會，才見云：誰為我下手？但云：貧兒思舊債。待伊拈棒，卻向道：自己雖然急，他人未肯忙。直饒臨濟令行，也是拗曲作直。
舉趙州訪二庵主因緣。
師曰：避得風雷，重遭霹靂。
舉：教中道：若有一人發真歸源，十方虛空悉皆消殞。雙泉即不然，若有一人發真歸源，十方虛空筑著磕著。
舉：梁武帝問達磨：如何是圣諦第一義？曰：廓然無圣。帝云：對朕者誰？曰：不識。又僧問六祖：黃梅意旨甚麼人得？曰：會佛法人得。云：和尚還得否？曰：不得。云：和尚為甚麼不得？曰：我不會佛法。
師曰：大小大祖師問著底便是不識不會，為甚麼卻兒孫徧地？復曰：一人傳虛，萬人傳實。
舉靈云見桃華悟道，玄沙未徹。
師曰：說甚麼諦當，更參三十始得。
舉：僧請益瑯瑘：清凈本然，云何忽生山河大地？曰：清凈本然，云何忽生山河大地？其僧悟去。
師曰：金屑雖貴，落眼成翳。
舉國師無縫塔。
師曰：前面是真珠瑪瑙，後面是瑪瑙真珠，東邊是觀音勢至，西邊是普賢文殊，中間有一首幡，被風吹著，道胡盧胡盧。
舉趙州狗子無佛性。
師曰：大眾！你諸人作麼生會？老僧尋常只舉無字便休，你若透得這一個字，天下人不奈何你。諸人作麼生透？還有透得徹底麼？有則便出來道看，我也不要你道有，也不要你道無，也不要你道不有不無，你作麼生道？
舉：僧問夾山：如何是相似句？曰：荷葉團團團似鏡，菱角尖尖尖似錐。復曰：會麼？云：不會。曰：風吹柳絮毛球走，雨打梨花蛺蝶飛。
師曰：夾山詹前捧日，未是高明。狹路分岐，寧同大轍？要會相似句麼？白鷺沙汀立，蘆華相對開。
舉多福一叢竹。
師曰：斜即任斜，曲即任曲，喚甚麼作多福一叢竹？
舉：僧問云門：樹凋葉落時如何？曰：體露金風。
師曰：大小云門，境上縛殺。云巖即不然，樹凋葉落時如何？珊瑚枝枝撐著月。
舉：南泉問黃檗：甚麼處去？云：擇菜去。曰：將甚麼擇？檗豎起刀子。泉曰：只解作客，不解作主。
師曰：精金百鏈，本分鉗鎚。往往今時師僧將黃檗、南泉只作擇菜會卻。
舉：曹山一日入僧堂，向火次，僧云：今日好寒。曰：須知有不寒者。云：誰是不寒者？山筴火示之。僧云：莫道無人好。山拋下火。僧云：某到這卻不會。山曰：日照寒潭明更明。
師曰：這僧雖行合行不行之路，未免草藏身；曹山有應不應卻應之機，爭奈爐邊露影。這兩個不解，端然向火，寧免掛後人齒牙？若嚼不破，須信言中有味；若嚼得破，方知舌上無鹽。既然如是，兜率何曾踏著古人腳跟？遂喝一喝。
舉：祖師道：心隨萬境轉，轉處實能幽。隨流認得性，無喜亦無憂。
師曰：鴈過霜秋，山含紅樹，文殊與普賢二人爭功，未分勝負。遂喝曰：卻被寶峰一喝，依舊安家立業。
舉：云門一日示眾，將拂子摵一下，云：這得個入處，捏怪去也。日本國說禪，三十三天上有個人出來喚云：吽！吽！特厙兒！
師曰：後來叢林道：云門腳跟不點地。誡
安樂處，亦乃使十方法界眾生一切安樂。諸禪德！且道云門是？準上座是？若道云門是，準上座又何用別說？若道云門非，不可將佛法作得失是非會也。若不作得失是非會，又是顢頇佛性，儱侗真如。且道畢竟作麼生？莫言佛法無多子，不是苦心人不知。咄！
舉：溈山與僧語次，僧云：大好雨。曰：甚麼處是好處？僧無語。溈卻曰：大好雨。僧云：甚麼處是好處？溈乃指雨示之，僧又無語。溈曰：何得大智而默？
師曰：溈山尋常眼放電光，到這，卻著賊也不知。山僧不是抑強扶弱，黨理不黨親。且道那是著賊處？若於此檢點得出，便能騎賊馬追賊，奪賊槍殺賊。若檢點不出，凡有言說，皆是與賊過梯。智海今日路見不平，與諸人并贓捉獲。擲下拂子曰：諸人各自認取臟庵更有一關，黃龍老漢亦透不得。如何是*瞞庵一關？遂喝一喝，拍禪床一下。
舉：僧問投子：月未圓時如何？
師曰：投子只知得路便行，不覺渾身泥水。瑞光即不然，月未圓時如何？布施不如還卻債；圓後如何？借婆裙子拜婆年。
舉趙州洗銷，高聲大笑，笑罷，曰：塵世勞生早晚休，隨波逐浪謾悠悠。如今林下安禪客，幾個無心得到頭？乃喝曰：且莫以己方人。
舉世尊生下，一手指天，一手指地。云門云云。
師曰：今時有般說快意話底，便道：當時若不是云門，誰敢恁麼道？殊不知云門落在黃面老子圈，直至而今跳不出。若向這覷得透，不唯識得釋迦老子，亦乃覷破云門腳跟。其或未然，山僧更為你下個注腳：貪他一盃酒，失卻滿船魚。
水潦吃人拳，趯了卻道我悟。悟甚麼屎？及乎起來，更不識羞，猶道：我向一毛頭上識得根源。且莫捏目生華。住山後，告眾曰：自從一吃馬師踏，直至如今笑不休。且道笑個甚麼？
舉臨濟問院主糴米。
師曰：院主一喝，電卷雷奔，山摧地裂；典座禮拜，云收雨散，月白風清。然雖恁麼，因甚總吃痛棒？不見道：臥龍才奮迅，丹鳳亦翱翔。
舉趙州訪二庵主。
師曰：泣露千般草，吟風一樣松。為甚麼肯一不肯一？若向這見得，釋迦不先，彌勒不後，坐斷要津，天長地久。茍或未然，月庵老人為諸人下個注腳。良久，曰：若不如是，爭知如是？
舉話墮話。
師曰：云門大師張慢天大網，待稱意之魚；歲月滋深，益見鰕魚小蟹。多少明眼衲僧髑髏被渠穿過，山僧忍俊不禁，為諸人露個消息。利刀割肉瘡猶合，惡語傷人恨不消。只見國清才子貴，那知家富小兒驕？
舉雪峰在鰲山成道。
師曰：只如巖頭道：一一從自己胸襟流出。且道雪峰前三次悟，還從自己胸襟流出也無？若從自己胸襟流出，又道未穩在；若不從自己胸襟流出，又從甚麼處得來？莫有斷得出底麼？若斷得出，不唯雪峰鰲山成道，盡大地有情齊成正覺；若斷不出，說甚麼鰲山成道，直饒少室傳心，也未夢見在。
舉古澗寒泉。
師曰：雪峰不從口入，松柏千年青，不入時人意。趙州云：死。牡丹一日紅，滿城公子醉。
舉秘魔擎叉，霍山往訪。
師曰：秘魔尋常氣宇如王，不消一捏，便見四棱塌地。且作麼生免得他道三千里外賺我來？然雖如是，殊不知霍山三千里外已死在秘魔叉下了也，具眼者辨取。
舉：洞山冬夜與泰首座吃果子次，真如拈云：這個果子，莫道泰首座不得吃，三世諸佛也不敢正眼覷著。
師曰：洞山倚勢欺人，真如隨風倒施。今夜忽有人問：山僧有一物，上拄天，下拄地，常在動用中，動用中收不得，未審過在甚麼處？拈起果子便吃。何故？下坡不走，快便難逢。
舉慈明水盆話。
師曰：和尚今日供養家親那。又以手揶揄，便作女人拜。
舉：慈明冬至日，榜僧堂前作此相師曰：這僧大似諸葛亮隱於草廬，先主三顧方起。且道起後成得個甚麼邊事？利劍拂開天地靜，霜刀才動斗牛寒。
舉：興化示眾曰：今日不用如何若何，便請單刀直入，興化為你證明。時有旻德長老出眾禮拜便喝，化亦喝；德又喝，化亦喝；德便禮拜，化曰：旻德今日較二十棒，若是別人，一棒也少不得。為他旻德會一喝不作一喝用。
師曰：臨濟這一路，踏得開，步驟闊，用者如鴆毒，飲者如醍醐；用者似醍醐，飲者似鴆毒，始有說話分。興化、旻德恁麼敷揚，遞相鈍置，所謂養子不及父，家門一世衰。臨濟一宗，掃土而盡。隱靜今日若更拈頭接尾，轉見不堪。遂顧大眾曰：你總在這作個甚麼？以拄杖一時趕散，復喝一喝。
舉：明招到昭慶，有度上座問云：羅山尋常道：諸方盡是麨飯，唯有羅山是白飯。兄從羅山來。卻展手云：白飯請些子。招打兩掌。度云：將謂是白飯，元來是麨飯。招曰：癡人棒打不死。度至夜，舉似禪客次，招近前曰：不審。度云：今日便是這上座下兩掌。有瑫上座云：不用下掌，就許作麼生道？招曰：就許也道道。瑫無對。招曰：是你諸人一時縛作一束，倒卓放尿躂下。來日相見，珍重！
師曰：尋常向諸人道：終日在洪波浩渺中舀水相潑，渾身無一點濕。是他明踏著這些子，自然用出來，閑閑地，惜乎鋒頭少銳，引得許多葛藤。若是華藏見他道：將謂是白飯，元來是麨飯。連腮更與兩掌，且教這僧疑三十年。
舉文殊請維摩談不二法門。
總曰：當時好與一喝，維摩老人若下得這一喝，可謂鍼起膏肓之疾，重布龍虵之陣，非但文殊贊嘆不及，亦免使後人向鬼窟作活計。要見維摩端的處麼？臂長衫袖短，腳瘦草鞋寬。