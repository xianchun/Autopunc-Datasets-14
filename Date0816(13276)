別釋經文，略開四分：一、釋題名；二、釋序分；三、釋正宗；四、釋流通分。
一、釋題名者，梵語阿彌陀，此翻無量。以佛名經者，一切依正莊嚴，皆從佛出，才舉佛名，攝無不盡故。無量壽佛又有十二號，見於經文，今獨名無量壽者，表不生不滅之體，兼約化儀而言，於十方佛中壽極無量故。此經先後共有五譯：一名無量清凈平等覺經，後漢婁迦讖譯；一名阿彌陀過度人道經，吳支謙譯；一名，見寶積經，唐菩提流志譯；一名無量壽莊嚴經，趙宋法賢譯。今名無量壽者，曹魏康僧鎧譯。鎧，外國人，以嘉平末至洛陽，譯經四部，此其一也。宋龍舒王氏日休，會通諸譯，別出一本，名大阿彌陀經。唯除寶積，彼所未見。
從上諸譯，漢、吳、宋三本，文理未精。王氏本較為暢達，近世通行，然有可議者，如序分中游步十方以下，廣明菩薩行愿，為令行者發起大心，積集德本，究竟成佛，乃是此經開章要領，而王氏刪之。至往生上下兩輩，一刪去發菩提心，一云不發。胎生一節，刪去疑惑佛智乃至勝智。前則乖成佛之正因，後則失往生之正智。他如敘次愿文，後先舛錯，皆當考正。寶積本義旨圓凈，而詳贍爾雅，不如康本。又刪去勸進往生以下普賢大士之德，具諸菩薩無量行愿，安住一切功德之法。游步十方，行權方便，入佛法藏，究竟彼岸，愿於無量世界現成等覺。處兜術天，弘宣正法。舍彼天宮，降神母胎，從右脅生，現行七步，光明顯耀，普照十方無量佛土，六種震動，舉聲自稱：吾當於世為無上尊。釋梵奉侍，天人歸仰。
示現算計、文藝、射御，博綜道術，貫練群籍。游于後園，講武試藝。現處宮中色味之間，見老、病、死，悟世非常，棄國財位。入山學道，服乘白馬，寶冠、纓珞遣之令還，舍珍妙衣而著法服，薙除須發，端坐樹下，勤苦六年，行如所應。現五濁剎，隨順群生，示有塵垢，沐浴金流，天案樹枝，得攀出池，靈禽翼從，往詣道場，吉祥感徵，表章功祚，哀受施草，敷佛樹下，跏趺而坐，奮大光明，使魔知之。魔率官屬而來逼試，制以智力，皆令降伏，得微妙法，成最正覺。
釋梵祈勸，請轉法輪。以佛游步，佛吼而吼，扣法鼓，吹法螺，執法劍，建法幢，震法雷，曜法電，樹法雨，演法施。常以法音覺諸世間，光明普照無量佛土，一切世界六種震動，總攝魔界，動魔宮殿，眾魔慴怖，莫不歸伏。摑裂邪網，消滅諸見，散諸塵勞，壞諸欲塹，洗濯垢污，顯明清白。以諸法藥救療三苦，授菩薩記，成等正覺。示現滅度，拯濟無極，消除諸漏，植眾德本，具足功德，微妙難量。游諸佛國，普現道教，其所修行，清凈無畏。譬如幻師，現眾異像，為男為女，無所不變。本學明了，在意所為。
此諸菩薩亦復如是，學一切法，貫綜縷練，無數佛土，皆悉普現，名稱普至，道御十方，無量諸佛咸共護念。佛所住者，皆已得住，大圣所立，而皆已立。如來道化，各能宣布，為諸菩薩而作大師，以甚深禪慧開導眾生，通諸法性，達眾生相，明了諸國，供養諸佛。化現其身，猶如電光，善學無畏之網，曉了幻化之法，壞裂魔網，解諸纏縛，超越聲聞、緣覺之地，得空、無相、無愿三昧。善立方便，顯示三乘，於此化終而現滅度，亦無所作，亦無所有，不起不滅，得平等法，具足成就無量總持、百千三昧、諸根智慧，廣普寂定。
深入菩薩法藏，得佛華嚴三昧，宣揚演說一切經典，住深定門，悉覩現在無量諸佛，一念之頃，無不周徧，分別顯示真實之際，得諸如來辨才之智，入眾言音，開化一切，超過世間諸所有法。心常諦住度世之道，於一切萬物而隨意自在，荷負群生為之重擔，護佛種性，常使不絕。興大悲，愍眾生，演慈辨，授法眼，杜三趣，開善門，以不請之法施諸黎庶，如純孝之子愛敬父母，於諸眾生視若自己，一切善本皆度彼岸，悉護諸佛無量功德，智慧圣明不可思議。如是之等菩薩、大士，不可稱計，一時來會。
二、釋序分者，自我聞如是至一時來會，總名序分。序中時處及聽法眾等，諸經疏廣明，不須更釋。特準經文，略標別義。他經次諸菩薩，或先文殊，或先普賢。先文殊者，為表智故；先普賢者，為表行故。此經圓教所攝，以果起因，故先普賢。自*遵普賢大士之德以下，至不可思議，廣明菩薩隨順如來修學普賢行愿。所謂行權方便，入佛法藏，究竟彼岸三句義中，全攝凈土法門。菩薩一切所行不離方便，以方便故，取於凈土，得常見佛。以見佛故，聞法修行，入佛法藏，圓滿覺心，究竟彼岸。若無方便，無量行門終不成就。如大般若經云：是菩薩由與般若波羅蜜多相應故，從此處沒，生余佛土，從一佛國至一佛國，在在生處，常得值遇諸佛世尊，供養恭敬，尊重贊嘆，乃至無上正等菩提，終不離佛。當知欲不離佛，須以念佛為因，如華嚴十地，始終不離念佛。故知此經非二乘聲聞所能擔荷，為令大心凡夫依教修行，生如來家，滿普賢愿故。
處兜術天至拯濟無極，約本師化儀，以顯諸菩薩成佛度生，愿王無盡，獨舉本師以概十方諸佛，以一即一切故。
次妙德，即文殊不度文殊智海，難入普賢行門。以不能了知自心一念頓圓，平等正性，凡圣共有，一際無差。以不了故，所有愿行悉不具足。何以故？心外起修，即成有漏。以無邊功德不外自心，隨順真如修一切法，則能具足無邊功德。消除諸漏以下，俱謂以文殊智，圓普賢行，故言譬如幻師，現眾異像，為男為女，無所不變。又言亦無所作，亦無所有，不起不滅，得平等法。
世人聞說凈土，即計著於土；聞說往生，即計著於生；其或不然，又計著無生，撥置凈土。是等皆以生滅為因，終不能契不生滅性。殊不知如來藏中，妙明周圓，含裹十方一切國土，求於生死去來，了無所得。以無所得故，生滅一如，去來無礙，斯能入無畏之網，了幻化之法，悉見無量諸佛，嚴凈十方一切國土。
次慈氏者，即彌勒。為欲此經久住世間，廣度群品，非補處菩薩，不堪付囑。具如後文所說。是三菩薩，普現十方，教化眾生，而亦常在極樂世界攝諸眾生歸於凈土。如言：諸往生者，即見阿彌陀佛、文殊師利菩薩、普賢菩薩、觀自在菩薩、彌勒菩薩等，所共圍繞。余諸菩薩例此可知。何以故？皆*遵普賢大士之德，是與普賢同一愿故。
爾時，世尊諸根悅豫，姿色清凈，光顏巍巍。尊者阿難承佛圣旨，即從座起，偏袒右肩，長跪合掌而白佛言：今日世尊華色王，次名水月光，次名除癡冥，次名度蓋行，次名凈信，次名善宿，次名威神，次名法慧，次名鸞音，次名獅子音，次名龍音，次名處世。如此諸佛，皆悉已過。
爾時，次有佛，名世自在王如來、應供、等正覺、明行足、善逝、世間解、無上士、調御丈夫、天人師、佛、世尊。
將明法藏成佛本因，特為推原從上諸佛。寶積本從錠光上溯往世，過五十三佛，方至世自在王，俱用逆數，於此全異。然他譯本多從順數，未知寶積別有據否？
時有國王，聞佛說法，心懷悅豫，尋發無上正真道意，棄國捐王，行作沙門，號曰法藏，高才勇哲，與世超異，詣世自在王如來所，稽首佛足，右繞三匝，長跪合掌，以頌贊曰：
光顏巍巍，威神無極，如是炎明，無與等者。
日月摩尼，珠光焰耀，皆悉隱蔽，猶如聚墨。
如來顏容，超世無比，正覺大音，響流十方。
戒聞精進，三昧智通，威德無侶，殊勝希有。
深諦善念，諸佛法海，窮深盡奧，究其涯底。
無明欲怒，世尊永無，人雄師子，神德無量。
功勳廣大，智慧深妙，光明威相，震動大千。
愿我作佛，齊圣法王，過度生死，靡不解脫。
布施調意，戒忍精進，如是三昧，智慧為上。
吾誓得佛，普行此愿，一切恐懼，為作大安。
假令有佛，百千億萬，無量大圣，數如沙。
供養一切，斯等諸佛，不如求道，堅正不卻。
如是精進，威神難量。令我作佛，國土第一，
其眾奇妙，道場超絕。國如泥洹，而無等雙，
我當愍哀，度脫一切。十方來生，心悅清凈，
已至我國，快樂安隱。幸佛明信，是我真證，
發愿於彼，力精所欲。十方世尊，智慧無礙，
常令此尊，知我心行。假使身止，諸苦毒中，
我行精進，忍終不悔。
佛告阿難：法藏比丘說此頌已，而白佛言：唯然，世尊！我發無上正覺之心，愿佛為我廣宣經法，我當修行，攝取佛國清凈莊嚴無量妙土，令我於世速成正覺，拔諸生死勤苦之本。
時世自在王佛語法藏比丘：如所修行莊嚴佛土，汝自當知。比丘白佛：斯義弘深，非我境界，惟愿世尊廣為敷演諸佛如來凈土之行。我聞此已，當如說修行，成滿所愿。爾時，世自在王佛知其高明，志愿深廣，即為法藏比丘而說經言：譬如大海，一人斗量，經歷劫數，尚可窮底，得其妙寶。人有至心精進，求道不止，會當克果，何愿不得？於是世自在王佛即為廣說二百一十億諸佛剎土天人之善惡、國土之麤妙，應其心愿，悉現與之。時彼比丘聞佛所說嚴凈國土，皆悉覩見，起發無上殊勝之愿，其心寂靜，志無所著，一切世間無能及者，具足五劫，思惟攝取莊嚴佛國清凈之行。
阿難白佛：彼佛國土，壽量幾何？
佛言：其佛壽命四十二劫。
右明法藏發心，亦從機感而入，我等今日聞是經已，至心回向無量壽佛，求生彼國，即與法藏比丘爾日發心，無二無別。無量壽佛決定遙為授記，如世自在王所說，真實不虛故。法藏云：我發無上正覺之心。當知無上正覺，一切愿王從此出生，一切凈土從此建立。才發此心，極樂莊嚴一時具足。故曰至心求道，精進不止，會當克果，何愿不得？所以者何？一切法不離自心故，下云其心寂靜，志無所著，才有所著，便有分齊，便成狹小，不得名為殊勝之愿。惟隨順覺心，攝諸佛國，一念圓明，十方清凈，此是一切眾生入道榜樣，決當隨學，莫生退屈。
時法藏比丘攝取二百一十億諸佛妙土清凈之行，如是修已，詣彼佛所，稽首禮足，遶佛三匝，合掌而住，白佛言：世尊！我已攝取莊嚴佛土清凈之行。佛告比丘：汝今可說，宜知是時，發起悅可一切大眾，菩薩聞已，修行此法，緣致滿足無量大愿。比丘白佛：唯垂聽察！如我所愿，當具說之：
第一愿：設我得佛，國有地獄、餓鬼、畜生者，不取正覺。
第二愿：設我得佛，國中天人壽終之後，復更三惡道者，不取正覺。
第三愿：設我得佛，國中天人不悉真金色者，不取正覺。
第四愿：設我得佛，國中天人形色不同，有好丑者，不取正覺。
第五愿：設我得佛，國中天人不識宿命，下至知百千億那由他諸劫事者，不取正覺。
第六愿：設我得佛，國中天人不得天眼，下至見百千億那由他諸佛國者，不取正覺。
第七愿：設我得佛，國中天人不得天耳，下至聞百千億那由他諸佛所說，不悉受持者，不取正覺。
第八愿：設我得佛，國中天人不得見他心智，下至知百千億那由他諸佛國中眾生心念者，不取正覺。
第九愿：設我得佛，國中天人不得神足，於一念頃，下至不能超過百千億那由他諸佛國者，不取正覺。
第十愿：設我得佛，國中天人若起想念，貪計身者，不取正覺。
第十一愿：設我得佛，國中天人不住定聚，必滅度者，不取正覺。
第十二愿：設我得佛，光明有限量，下至不照百千億那由他諸佛國者，不取正覺。
第十三愿：設我得佛，壽命有限量，下至百千億那由他劫者，不取正覺。
第十四愿：設我得佛，國中聲聞有能計量，乃至三千大千世界眾生悉成緣覺，於百千劫悉共計校，知其數者，不取正覺。
第十五愿：設我得佛，國中天人壽命無能限量，除其本愿修短自在，若不爾者，不取正覺。
第十六愿：設我得佛，國中天人乃至聞有不善名者，不取正覺。
第十七愿：設我得佛，十方世界無量諸佛不悉咨嗟稱我名者，不取正覺。
第十八愿：設我得佛，十方眾生至心信樂，欲生我國，乃至十念，若不生者，不取正覺。唯除五逆、誹謗正法。
第十九愿：設我得佛，十方眾生發菩提心修諸功德，至心發愿，欲生我國，臨壽終時，假令不與大眾圍遶，現其人前者，不取正覺。
第二十愿：設我得佛，十方眾生聞我名號，系念我國，植眾德本，至心回向，欲生我國，不果遂者，不取正覺。
第二十一愿：設我得佛，國中天人不悉成滿三十二大人相者，不取正覺。
第二十二愿：設我得佛，他方佛土諸菩薩眾來生我國，究竟必至一生補處，除其本愿，自在所化，為眾生故，被弘誓鎧，積累德本，度脫一切，游諸佛國，修菩薩行，供養十方諸佛如來，開化沙無量眾生，使立無上正真之道，超出常倫諸地之行，現前修習普賢之德，若不爾者，不取正覺。
第二十三愿：設我得佛，國中菩薩承佛神力，供養諸佛，一食之頃不能徧至無數無量億那由他諸佛國者，不取正覺。
第二十四愿：設我得佛，國中菩薩在諸佛前，現其德本，諸所求欲供養之具，若不如意者，不取正覺。
第二十五愿：設我得佛，國中菩薩不能演說一切智者，不取正覺。
第二十六愿：設我得佛，國中菩薩不得金剛那羅延身者，不取正覺。
第二十七愿：設我得佛，國中天人一切萬物嚴凈光麗，形色殊特，窮微極妙，無能稱量，其諸眾生乃至逮得天眼，有能明了，辨其名數者，不取正覺。
第二十八愿：設我得佛，國中菩薩乃至少功德者，不能知見其道場樹無量光色高四百萬里者，不取正覺。
第二十九愿：設我得佛，國中菩薩若受讀經法，諷誦持說，而不得辨才智慧者，不取正覺。
第三十愿：設我得佛，國中菩薩智慧辨才若可限量者，不取正覺。
第三十一愿：設我得佛，國土清凈，皆悉照見十方一切無量無數不可思議諸佛世界，猶如明鏡覩其面像，若不爾者，不取正覺。
第三十二愿：設我得佛，自地以上，至於虛空，宮殿樓觀，池流華樹，國土所有一切萬物，皆以無量雜寶、百千種香而共合成，嚴飾奇妙，超諸天人，其香普熏十方世界，菩薩聞者，皆修佛行，若不如是，不取正覺。
第三十三愿：設我得佛，十方無量不可思議諸佛世界眾生之類，蒙我光明，觸其身者，身心柔軟，超過天人，若不爾者，不取正覺。
第三十四愿：設我得佛，十方無量不可思議諸佛世界眾生之類，聞我名字，不得菩薩無生法忍、諸深總持者，不取正覺。
第三十五愿：設我得佛，十方無量不可思議諸佛世界，其有女人聞我名字，歡喜信樂，發菩提心，厭惡女身，壽終之後復為女像者，不取正覺。
第三十六愿：設我得佛，十方無量不可思議諸佛世界諸菩薩眾聞我名字，壽終之後，常修梵行，至成佛道，若不爾者，不取正覺。
第三十七愿：設我得佛，十方無量不可思議諸佛世界諸天人民聞我名字，五體投地，稽首作禮，歡喜信樂，修菩薩行，諸天世人莫不致敬，若不爾者，不取正覺。
第三十八愿：設我得佛，國中天人欲得衣服，隨念即至，如佛所贊，應法妙服自然在身，有求裁縫、搗染、浣濯者，不取正覺。
第三十九愿：設我得佛，國中天人所受快樂不如漏盡比丘者，不取正覺。
第四十愿：設我得佛，國中菩薩隨意欲見十方無量嚴凈佛土，應時如愿，於寶樹中悉皆照見，猶如明鏡覩見面像，若不爾者，不取正覺。
第四十一愿：設我得佛，他方國土諸菩薩眾聞我名字，至於得佛，諸根缺陋不具足者，不取正覺。
第四十二愿：設我得佛，他方國土諸菩薩眾聞我名字，皆悉逮得清凈解脫三昧，住是三昧，一發意頃，供養無量不可思議諸佛世尊而不失定意，若不爾者，不取正覺。
第四十三愿：設我得佛，他方國土諸菩薩眾聞我名字，壽終之後，生尊貴家，若不爾者，不取正覺。
第四十四愿：設我得佛，他方國土諸菩薩眾聞我名字，歡喜踴躍，修菩薩行，具足德本，若不爾者，不取正覺。
第四十五愿：設我得佛，他方國土諸菩薩眾聞我名字，皆悉逮得普等三昧，住是三昧，至於成佛，常見無量不可思議一切諸佛，若不爾者，不取正覺。
第四十六愿：設我得佛，國中菩薩隨其志愿，所欲聞法，自然得聞，若不爾者，不取正覺。
第四十七愿：設我得佛，他方國土諸菩薩眾聞我名字，不即得至不退轉者，不取正覺。
第四十八愿：設我得佛，他方國土諸菩薩眾聞我名字，不即得至第一忍、第二、第三法忍，於諸佛法不能即得不退轉者，不取正覺。
佛告阿難：爾時，法藏比丘說此愿已，以偈頌曰：
我建超世愿，必至無上道，斯愿不滿足，誓不成等覺。
我於無量劫，不為大施主，普濟諸窮苦，誓不成等覺。
我至成佛道，名聲超十方，究竟有不聞，誓不成等覺。
離欲深正念，凈慧修梵行，志求無上尊，為諸天人師。
神力演大光，普照無際土，消除三垢冥，明濟眾厄難。
開彼智慧眼，滅此昏盲暗，閉塞諸惡道，通達善趣門。
功祚成滿足，威耀朗十方，日月戢重輝，天光隱不現。
為眾開法藏，廣施功德寶，常於大眾中，說法獅子吼。
供養一切佛，具足眾德本，愿慧悉成滿，得為三界雄。
如佛無礙智，通達靡不照，愿我功德力，等此最勝尊。
斯愿若克果，大千應感動，虛空諸天神，當雨珍妙華。
佛語阿難：法藏比丘說此頌已，應時普地六種震動，天雨妙華，以散其上，自然音樂空中贊言：決定必成無上正覺。於是法藏比丘具足修滿如是大愿，誠諦不虛，超出世間，深樂寂滅。
右明法藏為一切眾生而建大愿，當知諸佛國土不離眾生一念清凈心而得成立。一切眾生性本清凈，本無生死，本來常住無余涅盤。祗因瞥爾情生，遂成流浪，頭出頭沒，無有了期。菩薩憫之，發斯宏誓，為諸眾生破除妄執，昭廓心量，現自在力，顯大威光，法性如然，非從外得。何以故？自性空寂，離諸惡趣，當知菩薩順空寂心而嚴佛土。自性妙圓，具諸相好，當知菩薩順妙圓心而嚴佛土。自性無礙，現六神通，當知菩薩順無礙心而嚴佛土。自性無住，不可斷滅，當知菩薩順無住心而嚴佛土。自性無作，無有限量，當知菩薩順無作心而嚴佛土。自性無外，譬如春風廣被萬物，當知菩薩順無外心而嚴佛土。自性無內，譬如水鏡悉現眾像，當知菩薩順無內心而嚴佛土。自性光明，如日普照，當知菩薩順光明心而嚴佛土。自性平等，如香普熏，當知菩薩順平等心而嚴佛土。故知四十八愿，無一愿而非眾生本具之心，即以自心還嚴自土，如水赴海，如響應聲。故法藏曰：若不爾者，不取正覺。空中即贊言：決定必成無上正覺。以不可思議之因，起不可思議之果。當知不可思議之因，即不可思議之果。有志凈土者，須從此信入。
阿難！法藏比丘於其佛所，諸天、魔、梵、龍神八部大眾之中，發斯宏誓。建此愿已，一向專志莊嚴妙土。所修佛國開廓廣大，超勝獨妙，建立常然，無衰無變，於不可思議兆載永劫，積植菩薩無量德行，不生欲覺、瞋覺、害覺，不起欲想、瞋想、害想，不著色、聲、香、味、觸、法，忍力成就，不計眾苦，少欲知足，無染恚癡，三昧常寂，智慧無礙。無有虛偽諂曲之心，和顏愛語，先意承問。勇猛精進，志愿無倦，專求清白之法，以慧利群生。恭敬三寶，奉事師長，以大莊嚴具足眾行，令諸眾生功德成就。住空、無相、無愿之法，無作無起，觀法如化。遠離麤言，自害害彼，彼此俱害；修習善語，自利利人，人我兼利。
棄國捐王，絕去財色，自行六波羅蜜，教人令行，無央數劫積功累德。隨其生處，在意所欲，無量寶藏自然發應，教化安立無數眾生，住於無上正真之道。或為長者、居士、豪姓尊貴，或為剎利國君、轉輪圣帝，或為六欲天主乃至梵王，常以四事供養恭敬一切諸佛，如是功德，不可稱說。口氣香潔，如優盋羅華；身諸毛孔出栴檀香，其香普熏無量世界；容色端正，相好殊妙；其手常出無盡之寶：衣服、飲食、珍妙華香、繒蓋幢幡莊嚴之具。如是等事，超諸天人，於一切法而得自在。
右明法藏以無量心發無量愿，起無量行，無不一一稱真如法界。眾生無量，國土無量，菩薩隨順眾生，經不可說不可說那由他劫，入不可說不可說河沙佛土，悉以無量行海而嚴凈之。所以者何？以法界本無量故，如是嚴凈無量佛土，度脫無量眾生，而實無佛土可嚴，亦無眾生可度。所以者何？以法界即非法界故，故云以大莊嚴具足眾行。又云：住空、無相、無愿之法，無作無起，觀法如化。斯則悲智雙融，理事無礙，故能於一切法而得自在。
一向出生菩薩經：佛言：我念過去廣大無量無邊阿僧只劫，有佛號寶功德威宿劫王，彼佛將入涅盤，為眾廣說法本陀羅尼。時有輪王，名曰持火。王有太子，名曰不思議勝功德，生年十六，從彼如來聞是法本，即於七萬歲中精勤修習，未曾睡眠，亦不偃側，端坐一處。不貪財寶及以王位，不樂自身，得值九十億百千那由他佛。諸佛說法，盡能聞持修習，厭家薙發，而作沙門。作已，復於九萬歲中修習此陀羅尼，復為眾生分別顯示，一生之中力精教化，令八十億百千那由他眾生得發道心，積功累德，至不退地。爾時，不思議勝功德比丘豈異人乎？即阿彌陀如來是也。此明法藏所修本行，足與經文互證。一生尚爾，多生可知；一劫尚爾，多劫可知。
阿難白佛：法藏菩薩為已成佛而取滅度？為未成佛？為今現在？
佛告阿難：法藏菩薩今已成佛，現在西方，去此十萬億剎，其佛世界，名曰安樂。
阿難又問：其佛成道以來，為經幾時？
佛言：成佛以來，凡歷十劫，
右明成佛時處。曰現在西方者，不惟爾時名為現在，乃至於今，以及後後無盡，同名現在，以佛壽無量故。
其佛國土自然七寶：金、銀、琉璃、珊瑚、琥珀、硨磲、瑪瑙合成為地，恢廓廣蕩，不可限極，悉相雜次，轉相間入，光赫煜爍，微妙奇麗，清凈莊嚴，超踰十方一切世界，眾寶中精，其寶猶如第六天寶。又其國土無須彌山及金剛圍一切諸山，亦無大海、小海、溪渠、井谷，佛神力故，欲見則見，亦無地獄、餓鬼、畜生諸難之趣，亦無四時：春、夏、秋、冬，不寒不熱，常和調適。
爾時，阿難白佛言：世尊！若彼國土無須彌山，其四天王及忉利天依何而住？
佛語阿難：第三炎天乃至色究竟天皆依何住？
阿難白佛：行業果報不可思議。
佛語阿難：行業果報不可思議，諸佛世界亦不可思議。其諸眾生，功德善力住行業之地，故能爾耳。
阿難白佛：我不疑此法，但為將來眾生，欲除其疑惑，故問斯義。
右明國土殊勝，即前文無三惡道及國土嚴凈等愿所攝。
佛告阿難：無量壽佛威神光明最尊第一，諸佛光明所不能及。或照百佛世界，或千佛世界，取要言之，乃照東方沙佛剎，南、西、北方，四維、上下亦復如是。或有佛光照於七尺，或一由旬，二、三、四、五由旬，如是轉倍，乃至照一切佛剎，是故無量壽佛號無量光佛、無邊光佛、無礙光佛、無對光佛、炎王光佛、清凈光佛、歡喜光佛、智慧光佛、不斷光佛、難思光佛、無稱光佛、超日月光佛。其有眾生遇斯光者，三垢消滅，身意柔軟，歡喜踴躍，善心生焉；若在三涂極苦之處，見此光明，皆得休息，無復苦惱，壽終之後，皆蒙解脫。
無量壽佛光明顯赫，照耀十方諸佛國土，莫不聞焉，不但我今稱其光明，一切諸佛、聲聞、緣覺、諸菩薩眾，咸共嘆譽亦復如是。若有眾生聞其光明威神功德，日夜稱說，至心不斷，隨意所愿，得生其國，為諸菩薩、聲聞之眾所共嘆譽，稱其功德，至其最後得佛道時，普為十方諸佛菩薩嘆其光明亦如今也。我說無量壽佛光明威神巍巍殊妙，晝夜一劫尚未能盡。
右明光明殊勝，即前文光明有限量，蒙我光明等愿所攝。
佛語阿難：又無量壽佛壽命長久，不可稱計，汝寧知乎？假使十方世界無量眾生皆得人身，悉令成就聲聞、緣覺，都共集會，禪思一心，竭其智力，於百千萬劫悉共推算，計其壽命長遠之數不能窮盡，知其限極，聲聞、菩薩、天人之眾，壽命長短亦復如是，非算數譬喻所能知也。
右明壽命長久，即前文壽命有限量及壽命無能限量等愿所攝。
又聲聞、菩薩，其數難量，不可稱說，神智洞達，威力自在，能於掌中持一切世界。彼佛初會聲聞眾數不可稱計，菩薩亦然。如大目犍連，百千萬億無量無數，於阿僧只那由他劫乃至滅度，悉共計校，不能究了多少之數。譬如大海，深廣無量，假使有人析其一毛以為百分，以一分毛沾取一滴，於意云何？其所滴者，於彼大海何所為多？
阿難白佛：彼所滴水比於大海多少之量，非巧歷算數言辭譬類所能知也。
佛語阿難：如目連等，於百千萬億那由他劫計彼初會聲聞、菩薩所知數者，猶如一滴；其所不知，如大海水。
右明圣眾無量，即前文國中聲聞有能計量等愿所攝。
又其國土，七寶諸樹周滿世界：金樹、銀樹、琉璃樹、玻瓈樹、珊瑚樹、瑪瑙樹、硨磲之樹，或有二寶、三寶，乃至七寶，轉共合成。或有金樹，銀葉華果；或有銀樹，金葉華果；或琉璃樹，玻瓈為葉，華果亦然；或水晶樹，琉璃為葉，華果亦然；或珊瑚樹，瑪瑙為葉，華果亦然；或瑪瑙樹，琉璃為葉，華果亦然；或硨磲樹，眾寶為葉，華果亦然。
或有寶樹，紫金為本，白銀為莖，琉璃為枝，水晶為條，珊瑚為葉，瑪瑙為華，硨磲為實。或有寶樹，白銀為本，琉璃為莖，水晶為枝，珊瑚為條，瑪瑙為葉，硨磲為華，紫金為實。或有寶樹，琉璃為本，水晶為莖，珊瑚為枝，瑪瑙為條，硨磲為葉，紫金為華，白銀為實。或有寶樹，水晶為本，珊瑚為莖，瑪瑙為枝，硨磲為條，紫金為葉，白銀為華，琉璃為實。或有寶樹，珊瑚為本，瑪瑙為莖，硨磲為枝，紫金為條，白銀為葉，琉璃為華，水晶為實。或有寶樹，瑪瑙為本，硨磲為莖，紫金為枝，白銀為條，琉璃為葉，水晶為華，珊瑚為實。或有寶樹，硨磲為本，紫金為莖，白銀為枝，琉璃為條，水晶為葉，珊瑚為華，瑪瑙為實。行行相值，莖莖相望，枝枝相準，葉葉相向，華華相順，實實相當，榮色光曜，不可勝視，清風時發，出五音聲，微妙宮商，自然相和。
又無量壽佛，其道場樹高四百萬里，其本周圍五千由旬，枝葉四布二十萬里，一切眾寶自然合成，以月光摩尼持海輪寶，眾寶之王而莊嚴之，周匝條間，垂寶瓔珞，百千萬色種種異變，無量光炎照曜無極，珍妙寶網羅覆其上，一切莊嚴隨應而現，微風徐動，吹諸寶樹，演出無量妙法音聲，其聲流布，徧諸佛國。聞其音者，得深法忍，住不退轉，至成佛道，耳根清徹，不遭苦患，目覩其色，鼻知其香，口嘗其味，身觸其光，心以法緣，皆得甚深法忍，住不退轉，至成佛道，六根清徹，無諸惱患。
阿難！若彼國土天人見此樹者，得三法忍：一者、音響忍；二者、柔順忍；三者、無生法忍。此皆無量壽佛威神力故，本愿力故，滿足愿故，明了愿故，堅固愿故，究竟愿故。
佛告阿難：世間帝王有百千音樂，自轉輪圣王乃至第六天上，伎樂音聲輾轉相勝千億萬倍。第六天上萬種樂音，不如無量壽國諸七寶樹一種音聲千億倍也。亦有自然萬種伎樂，又其樂聲無非法音，清暢哀亮，微妙和雅，十方世界音聲之中，最為第一。
其講堂、精舍、宮殿、樓觀，皆七寶莊嚴，自然化成，復以真珠、明月、摩尼眾寶以為交絡，覆蓋其上。
內外左右有諸浴池，或十由旬，或二十、三十，乃至百千由旬，縱廣深淺，皆各一等，八功德水湛然盈滿，清凈香潔，味如甘露。黃金池者，底白銀沙；白銀池者，底黃金沙；水精池者，底琉璃沙；琉璃池者，底水精沙；珊瑚池者，底琥珀沙；琥珀池者，底珊瑚沙；硨磲池者，底瑪瑙沙；瑪瑙池者，底硨磲沙；白玉池者，底紫金沙；紫金池者，底白玉沙；或有二寶、三寶，乃至七寶轉共合成。
其池岸上有旃檀樹，華葉垂布，香氣普熏，天優盋羅華、盋曇摩華、拘牟頭華、芬陀利華，雜色光茂，彌覆水上。彼諸菩薩及聲聞眾若入寶池，意欲令水沒足，水即沒足；欲令至膝，即至於膝；欲令至腰，水即至腰；欲令至頸，水即至頸；欲令灌身，自然灌身；欲令還復，水輒還復。調和冷煖，自然隨意，開神悅體，蕩除心垢，清明澄潔，凈若無形，寶沙映徹，無深不照。微瀾回流，轉相灌注，安詳徐逝，不遲不疾。波揚無量自然妙聲，隨其所應，莫不聞者，或聞佛聲，或聞法聲，或聞僧聲，或寂靜聲、空無我聲、大慈悲聲、波羅蜜聲，或十力、無畏、不共法聲、諸通慧聲、無所作聲、不起滅聲、無生忍聲，乃至甘露灌頂眾妙法聲，如是等聲，稱其所聞，歡喜無量。隨順清凈、離欲、寂滅、真實之義，隨順三寶力、無所畏、不共之法，隨順通慧、菩薩、聲聞所行之道，無有三涂苦難之名，但有自然快樂之音，是故其國名曰安樂。
阿難！彼佛國土諸往生者，具足如是清凈色身、諸妙音聲神通功德，
右第十四分至此，明寶樹、音聲、宮觀、浴池種種莊嚴，諸見聞者種種法樂，即前文不聞不善之名，人物嚴凈，悉見十力宮殿、池流、無量嚴飾等愿所攝。
所處宮殿、衣服、飲食、眾妙華香莊嚴之具，猶第六天自然之物。若欲食時，七寶盋器自然在前，金、銀、琉璃、硨磲、瑪瑙、珊瑚、琥珀、明月、真珠，如是諸盋，隨意而至，百味飲食自然盈滿。雖有此食，實無食者，但見色聞香，意以為食，自然飽足，身心柔軟，無所味著。事已化去，時至復現，彼佛國土，清凈安隱，微妙快樂，次於無為泥洹之道。
右明衣食諸具隨心化現，即前文衣服隨念，所受快樂等愿所攝。
其諸聲聞、菩薩、天人，智慧高明，神通洞達，咸同一類，形無異狀，但因順余方，故有天人之名，顏貌端正，超世希有，容色微妙，非天非人，皆受自然虛無之身、無極之體。
佛告阿難：譬如世間貧窮乞人在帝王邊，形貌容狀寧可類乎？
阿難白佛：假令此人在帝王邊，羸陋丑惡，無以為喻，百千萬億不可計倍。
佛告阿難：汝言是也。計如帝王，雖人中尊貴，形色端正，比之轉輪圣王，甚為鄙陋，猶彼乞人在帝王邊也。轉輪圣王威相殊妙，天下第一，比之忉利天王，又復丑惡，不得相喻萬億倍也。假令天帝比第六天王，百千億倍不相類也。設第六天王比無量壽佛國菩薩、聲聞，光顏容色不相及逮，百千萬億不可計倍。
右明色身殊妙，即前文悉真金色，無有好丑等愿所攝。
佛告阿難：無量壽國，其諸天人，衣服、飲食、華香、瓔珞、繒蓋、幢幡、微妙音聲，所居舍宅，宮殿樓閣，稱其形色，高下大小，或一寶、二寶，乃至無量眾寶，隨意所欲，應念即至。
又以眾寶妙衣徧布其地，一切天人踐之而行，無量寶網彌覆佛土，皆以金縷真珠、百千雜寶、奇妙珍異，莊嚴校飾，周匝四面垂以寶鈴，光色晃曜，盡極嚴麗。自然得風，徐起微動，其風調和，不寒不暑，溫涼柔軟，不遲不疾，吹諸羅網及眾寶樹，演發無量微妙法音，流布萬種溫雅德香。其有聞者，塵勞垢習自然不起，風觸其身，皆得快樂，譬如比丘得滅盡三昧。
又風吹散華，徧滿佛土，隨色次第而不雜亂，柔軟光澤，馨香芬烈，足履其上，蹈下四寸，隨舉足已，還復如故。華用已訖，地輒開裂，以次化沒，清凈無遺。隨其時節，風吹散華，如是六反。
右復廣明依報，又諸法樂以盡前意。
又眾寶蓮華周滿世界，一一寶華百千億葉，其華光明，無量種色，青色青光、白色白光，玄黃朱紫，光色赫然，煒燁煥爛，明曜日月，一一華中出三十六百千億光，一一光中出三十六百千億佛，身色紫金，相好殊特。一一諸佛又放百千光明，普為十方說微妙法，如是諸佛各各安立無量眾生於佛正道。
右明佛身普現一切，隨方接引，為後文往生緣起。如上種種莊嚴，種種佛事，無所從來，亦無所去，如空中云，如水中月，如畫所現像，如幻所化人，皆以佛神力故，隨眾生心而出現故。當知一切眾生所有神力，本與如來無二無別，特無大愿大行發起勝因，不覺不知，沈淪永劫。若能一念回光，方知家業具在。如入寶山，取之無盡，如游香國，觸處蒙熏。要須親到方休，慎勿半涂而廢。