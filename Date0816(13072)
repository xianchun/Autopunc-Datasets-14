具壽善現復白佛言：世尊！菩薩摩訶薩應云何行般若波羅蜜多？
佛言：善現！菩薩摩訶薩行般若波羅蜜多時，若不行色，是行般若波羅蜜多；不行受想行識，是行般若波羅蜜多。不行色若常若無常，是行般若波羅蜜多；不行受想行識若常若無常，是行般若波羅蜜多。不行色若樂若苦，是行般若波羅蜜多；不行受想行識若樂若苦，是行般若波羅蜜多。不行色若我若無我，是行般若波羅蜜多；不行受想行識若我若無我，是行般若波羅蜜多。不行色若凈若不凈，是行般若波羅蜜多；不行受想行識若凈若不凈，是般若波羅蜜多。何以故？善現！色性尚無所有，況有色若常若無常、若樂若苦、若我若無我、若凈若不凈；受想行識性尚無所有，況有受想行識若常若無常、若樂若苦、若我若無我、若凈若不凈。
善現！菩薩摩訶薩行般若波羅蜜多時，若不行眼處，是行般若波羅蜜多；不行耳鼻舌身意處，是行般若波羅蜜多。不行眼處若常若無常，是行般若波羅蜜多；不行耳鼻舌身意處若常若無常，是行般若波羅蜜多。不行眼處若樂若苦，是行般若波羅蜜多；不行耳鼻舌身意處若樂若苦，是行般若波羅蜜多。不行眼處若我若無我，是行般若波羅蜜多；不行耳鼻舌身意處若我若無我，是行般若波羅蜜多。不行眼處若凈若不凈，是行般若波羅蜜多；不行耳鼻舌身意處若凈若不凈，是行般若波羅蜜多。何以故？善現！眼處性尚無所有，況有眼處若常若無常、若樂若苦、若我若無我、若凈若不凈；耳鼻舌身意處性尚無所有，況有耳鼻舌身意處若常若無常、若樂若苦、若我若無我、若凈若不凈。
善現！菩薩摩訶薩行般若波羅蜜多時，若不行色處，是行般若波羅蜜多；不行聲香味觸法處，是行般若波羅蜜多。不行色處若常若無常，是行般若波羅蜜多；不行聲香味觸法處若常若無常，是行般若波羅蜜多。不行色處若樂若苦，是行般若波羅蜜多；不行聲香味觸法處若樂若苦，是行般若波羅蜜多。不行色處若我若無我，是行般若波羅蜜多；不行聲香味觸法處若我若無我，是行般若波羅蜜多。不行色處若凈若不凈，是行般若波羅蜜多；不行聲香味觸法處若凈若不凈，是行般若波羅蜜多。何以故？善現！色處性尚無所有，況有色處若常若無常、若樂若苦、若我若無我、若凈若不凈；聲香味觸法處性尚無所有，況有聲香味觸法處若常若無常、若樂若苦、若我若無我、若凈若不凈。
善現！菩薩摩訶薩行般若波羅蜜多時，若不行眼界，是行般若波羅蜜多；不行色界、眼識界及眼觸、眼觸為緣所生諸受，是行般若波羅蜜多。不行眼界若常若無常，是行般若波羅蜜多；不行色界乃至眼觸為緣所生諸受若常若無常，是行般若波羅蜜多。不行眼界若樂若苦，是行般若波羅蜜多；不行色界乃至眼觸為緣所生諸受若樂若苦，是行般若波羅蜜多。不行眼界若我若無我，是行般若波羅蜜多；不行色界乃至眼觸為緣所生諸受若我若無我，是行般若波羅蜜多。不行眼界若凈若不凈，是行般若波羅蜜多；不行色界乃至眼觸為緣所生諸受若凈若不凈，是行般若波羅蜜多。何以故？善現！眼界性尚無所有，況有眼界若常若無常、若樂若苦、若我若無我、若凈若不凈；色界乃至眼觸為緣所生諸受性尚無所有，況有色界乃至眼觸為緣所生諸受若常若無常、若樂若苦、若我若無我、若凈若不凈。
善現！菩薩摩訶薩行般若波羅蜜多時，若不行耳界，是行般若波羅蜜多；不行聲界、耳識界及耳觸、耳觸為緣所生諸受，是行般若波羅蜜多。不行耳界若常若無常，是行般若波羅蜜多；不行聲界乃至耳觸為緣所生諸受若常若無常，是行般若波羅蜜多。不行耳界若樂若苦，是行般若波羅蜜多；不行聲界乃至耳觸為緣所生諸受若樂若苦，是行般若波羅蜜多。不行耳界若我若無我，是行般若波羅蜜多；不行聲界乃至耳觸為緣所生諸受若我若無我，是行般若波羅蜜多。不行耳界若凈若不凈，是行般若波羅蜜多；不行聲界乃至耳觸為緣所生諸受若凈若不凈，是行般若波羅蜜多。何以故？善現！耳界性尚無所有，況有耳界若常若無常、若樂若苦、若我若無我、若凈若不凈；聲界乃至耳觸為緣所生諸受性尚無所有，況有聲界乃至耳觸為緣所生諸受若常若無常、若樂若苦、若我若無我、若凈若不凈。
善現！菩薩摩訶薩行般若波羅蜜多時，若不行鼻界，是行般若波羅蜜多；不行香界、鼻識界及鼻觸、鼻觸為緣所生諸受，是行般若波羅蜜多。不行鼻界若常若無常，是行般若波羅蜜多；不行香界乃至鼻觸為緣所生諸受若常若無常，是行般若波羅蜜多。不行鼻界若樂若苦，是行般若波羅蜜多；不行香界乃至鼻觸為緣所生諸受若樂若苦，是行般若波羅蜜多。不行鼻界若我若無我，是行般若波羅蜜多；不行香界乃至鼻觸為緣所生諸受若我若無我，是行般若波羅蜜多。不行鼻界若凈若不凈，是行般若波羅蜜多；不行香界乃至鼻觸為緣所生諸受若凈若不凈，是行般若波羅蜜多。何以故？善現！鼻界性尚無所有，況有鼻界若常若無常、若樂若苦、若我若無我、若凈若不凈；香界乃至鼻觸為緣所生諸受性尚無所有，況有香界乃至鼻觸為緣所生諸受若常若無常、若樂若苦、若我若無我、若凈若不凈。
善現！菩薩摩訶薩行般若波羅蜜多時，若不行舌界，是行般若波羅蜜多；不行味界、舌識界及舌觸、舌觸為緣所生諸受，是行般若波羅蜜多。不行舌界若常若無常，是行般若波羅蜜多；不行味界乃至舌觸為緣所生諸受若常若無常，是行般若波羅蜜多。不行舌界若樂若苦，是行般若波羅蜜多；不行味界乃至舌觸為緣所生諸受若樂若苦，是行般若波羅蜜多。不行舌界若我若無我，是行般若波羅蜜多；不行味界乃至舌觸為緣所生諸受若我若無我，是行般若波羅蜜多。不行舌界若凈若不凈，是行般若波羅蜜多；不行味界乃至舌觸為緣所生諸受若凈若不凈，是行般若波羅蜜多。何以故？善現！舌界性尚無所有，況有舌界若常若無常、若樂若苦、若我若無我、若凈若不凈；味界乃至舌觸為緣所生諸受性尚無所有，況有味界乃至舌觸為緣所生諸受若常若無常、若樂若苦、若我若無我、若凈若不凈。
善現！菩薩摩訶薩行般若波羅蜜多時，若不行身界，是行般若波羅蜜多；不行觸界、身識界及身觸、身觸為緣所生諸受，是行般若波羅蜜多。不行身界若常若無常，是行般若波羅蜜多；不行觸界乃至身觸為緣所生諸受若常若無常，是行般若波羅蜜多。不行身界若樂若苦，是行般若波羅蜜多；不行觸界乃至身觸為緣所生諸受若樂若苦，是行般若波羅蜜多。不行身界若我若無我，是行般若波羅蜜多；不行觸界乃至身觸為緣所生諸受若我若無我，是行般若波羅蜜多。不行身界若凈若不凈，是行般若波羅蜜多；不行觸界乃至身觸為緣所生諸受若凈若不凈，是行般若波羅蜜多。何以故？善現！身界性尚無所有，況有身界若常若無常、若樂若苦、若我若無我、若凈若不凈；觸界乃至身觸為緣所生諸受性尚無所有，況有觸界乃至身觸為緣所生諸受若常若無常、若樂若苦、若我若無我、若凈若不凈。
善現！菩薩摩訶薩行般若波羅蜜多時，若不行意界，是行般若波羅蜜多；不行法界、意識界及意觸、意觸為緣所生諸受，是行般若波羅蜜多。不行意界若常若無常，是行般若波羅蜜多；不行法界乃至意觸為緣所生諸受若常若無常，是行般若波羅蜜多。不行意界若樂若苦，是行般若波羅蜜多；不行法界乃至意觸為緣所生諸受若樂若苦，是行般若波羅蜜多。不行意界若我若無我，是行般若波羅蜜多；不行法界乃至意觸為緣所生諸受若我若無我，是行般若波羅蜜多。不行意界若凈若不凈，是行般若波羅蜜多；不行法界乃至意觸為緣所生諸受若凈若不凈，是行般若波羅蜜多。何以故？善現！意界性尚無所有，況有意界若常若無常、若樂若苦、若我若無我、若凈若不凈；法界乃至意觸為緣所生諸受性尚無所有，況有法界乃至意觸為緣所生諸受若常若無常、若樂若苦、若我若無我、若凈若不凈。
善現！菩薩摩訶薩行般若波羅蜜多時，若不行地界，是行般若波羅蜜多；不行水火風空識界，是行般若波羅蜜多。不行地界若常若無常，是行般若波羅蜜多；不行水火風空識界若常若無常，是行般若波羅蜜多。不行地界若樂若苦，是行般若波羅蜜多；不行水火風空識界若樂若苦，是行般若波羅蜜多。不行地界若我若無我，是行般若波羅蜜多；不行水火風空識界若我若無我，是行般若波羅蜜多。不行地界若凈若不凈，是行般若波羅蜜多；不行水火風空識界若凈若不凈，是行般若波羅蜜多。何以故？善現！地界性尚無所有，況有地界若常若無常、若樂若苦、若我若無我、若凈若不凈；水火風空識界性尚無所有，況有水火風空識界若常若無常、若樂若苦、若我若無我、若凈若不凈。
善現！菩薩摩訶薩行般若波羅蜜多時，若不行無明，是行般若波羅蜜多；不行行、識、名色、六處、觸、受、愛、取、有、生、老死愁嘆苦憂惱，是行般若波羅蜜多。不行無明若常若無常，是行般若波羅蜜多；不行行乃至老死愁嘆苦憂惱若常若無常，是行般若波羅蜜多。不行無明若樂若苦，是行般若波羅蜜多；不行行乃至老死愁嘆苦憂惱若樂若苦，是行般若波羅蜜多。不行無明若我若無我，是行般若波羅蜜多；不行行乃至老死愁嘆苦憂惱若我若無我，是行般若波羅蜜多。不行無明若凈若不凈，是行般若波羅蜜多；不行行乃至老死愁嘆苦憂惱若凈若不凈，是行般若波羅蜜多。何以故？善現！無明性尚無所有，況有無明若常若無常、若樂若苦、若我若無我、若凈若不凈；行乃至老死愁嘆苦憂惱性尚無所有，況有行乃至老死愁嘆苦憂惱若常若無常、若樂若苦、若我若無我、若凈若不凈。
善現！菩薩摩訶薩行般若波羅蜜多時，若不行布施波羅蜜多，是行般若波羅蜜多；不行凈戒、安忍、精進、靜慮、般若波羅蜜多，是行般若波羅蜜多。不行布施波羅蜜多若常若無常，是行般若波羅蜜多；不行凈戒乃至般若波羅蜜多若常若無常，是行般若波羅蜜多。不行布施波羅蜜多若樂若苦，是行般若波羅蜜多；不行凈戒乃至般若波羅蜜多若樂若苦，是行般若波羅蜜多。不行布施波羅蜜多若我若無我，是行般若波羅蜜多；不行凈戒乃至般若波羅蜜多若我若無我，是行般若波羅蜜多。不行布施波羅蜜多若凈若不凈，是行般若波羅蜜多；不行凈戒乃至般若波羅蜜多若凈若不凈，是行般若波羅蜜多。何以故？善現！布施波羅蜜多性尚無所有，況有布施波羅蜜多若常若無常、若樂若苦、若我若無我、若凈若不凈；凈戒乃至般若波羅蜜多性尚無所有，況有凈戒乃至般若波羅蜜多若常若無常、若樂若苦、若我若無我、若凈若不凈。
善現！菩薩摩訶薩行般若波羅蜜多時，若不行內空，是行般若波羅蜜多；不行外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，是行般若波羅蜜多。不行內空若常若無常，是行般若波羅蜜多；不行外空乃至無性自性空若常若無常，是行般若波羅蜜多。不行內空若樂若苦，是行般若波羅蜜多；不行外空乃至無性自性空若樂若苦，是行般若波羅蜜多。不行內空若我若無我，是行般若波羅蜜多；不行外空乃至無性自性空若我若無我，是行般若波羅蜜多。不行內空若凈若不凈，是行般若波羅蜜多；不行外空乃至無性自性空若凈若不凈，是行般若波羅蜜多。何以故？善現！內空性尚無所有，況有內空若常若無常、若樂若苦、若我若無我、若凈若不凈；外空乃至無性自性空性尚無所有，況有外空乃至無性自性空若常若無常、若樂若苦、若我若無我、若凈若不凈。
善現！菩薩摩訶薩行般若波羅蜜多時，若不行真如，是行般若波羅蜜多；不行法界、法性、不虛妄性、不變異性、平等性、離生性、法定、法住、實際、虛空界、不思議界，是行般若波羅蜜多。不行真如若常若無常，是行般若波羅蜜多；不行法界乃至不思議界若常若無常，是行般若波羅蜜多。不行真如若樂若苦，是行般若波羅蜜多；不行法界乃至不思議界若樂若苦，是行般若波羅蜜多。不行真如若我若無我，是行般若波羅蜜多；不行法界乃至不思議界若我若無我，是行般若波羅蜜多。不行真如若凈若不凈，是行般若波羅蜜多；不行法界乃至不思議界若凈若不凈，是行般若波羅蜜多。何以故？善現！真如性尚無所有，況有真如若常若無常、若樂若苦、若我若無我、若凈若不凈；法界乃至不思議界性尚無所有，況有法界乃至不思議界若常若無常、若樂若苦、若我若無我、若凈若不凈。
善現！菩薩摩訶薩行般若波羅蜜多時，若不行苦圣諦，是行般若波羅蜜多；不行集滅道圣諦，是行般若波羅蜜多。不行苦圣諦若常若無常，是行般若波羅蜜多；不行集滅道圣諦若常若無常，是行般若波羅蜜多。不行苦圣諦若樂若苦，是行般若波羅蜜多；不行集滅道圣諦若樂若苦，是行般若波羅蜜多。不行苦圣諦若我若無我，是行般若波羅蜜多；不行集滅道圣諦若我若無我，是行般若波羅蜜多。不行苦圣諦若凈若不凈，是行般若波羅蜜多；不行集滅道圣諦若凈若不凈，是行般若波羅蜜多。何以故？善現！苦圣諦性尚無所有，況有苦圣諦若常若無常、若樂若苦、若我若無我、若凈若不凈；集滅道圣諦性尚無所有，況有集滅道圣諦若常若無常、若樂若苦、若我若無我、若凈若不凈。
善現！菩薩摩訶薩行般若波羅蜜多時，若不行四靜慮，是行般若波羅蜜多；不行四無量、四無色定，是行般若波羅蜜多。不行四靜慮若常若無常，是行般若波羅蜜多；不行四無量、四無色定若常若無常，是行般若波羅蜜多。不行四靜慮若樂若苦，是行般若波羅蜜多；不行四無量、四無色定若樂若苦，是行般若波羅蜜多。不行四靜慮若我若無我，是行般若波羅蜜多；不行四無量、四無色定若我若無我，是行般若波羅蜜多。不行四靜慮若凈若不凈，是行般若波羅蜜多；不行四無量、四無色定若凈若不凈，是行般若波羅蜜多。何以故？善現！四靜慮性尚無所有，況有四靜慮若常若無常、若樂若苦、若我若無我、若凈若不凈；四無量、四無色定性尚無所有，況有四無量、四無色定若常若無常、若樂若苦、若我若無我、若凈若不凈。
善現！菩薩摩訶薩行般若波羅蜜多時，若不行八解脫，是行般若波羅蜜多；不行八勝處、九次第定、十遍處，是行般若波羅蜜多。不行八解脫若常若無常，是行般若波羅蜜多；不行八勝處、九次第定、十遍處若常若無常，是行般若波羅蜜多。不行八解脫若樂若苦，是行般若波羅蜜多；不行八勝處、九次第定、十遍處若樂若苦，是行般若波羅蜜多。不行八解脫若我若無我，是行般若波羅蜜多；不行八勝處、九次第定、十遍處若我若無我，是行般若波羅蜜多。不行八解脫若凈若不凈，是行般若波羅蜜多；不行八勝處、九次第定、十遍處若凈若不凈，是行般若波羅蜜多。何以故？善現！八解脫性尚無所有，況有八解脫若常若無常、若樂若苦、若我若無我、若凈若不凈；八勝處、九次第定、十遍處性尚無所有，況有八勝處、九次第定、十遍處若常若無常、若樂若苦、若我若無我、若凈若不凈。
善現！菩薩摩訶薩行般若波羅蜜多時，若不行四念住，是行般若波羅蜜多；不行四正斷、四神足、五根、五力、七等覺支、八圣道支，是行般若波羅蜜多。不行四念住若常若無常，是行般若波羅蜜多；不行四正斷乃至八圣道支若常若無常，是行般若波羅蜜多。不行四念住若樂若苦，是行般若波羅蜜多；不行四正斷乃至八圣道支若樂若苦，是行般若波羅蜜多。不行四念住若我若無我，是行般若波羅蜜多；不行四正斷乃至八圣道支若我若無我，是行般若波羅蜜多。不行四念住若凈若不凈，是行般若波羅蜜多；不行四正斷乃至八圣道支若凈若不凈，是行般若波羅蜜多。何以故？善現！四念住性尚無所有，況有四念住若常若無常、若樂若苦、若我若無我、若凈若不凈；四正斷乃至八圣道支性尚無所有，況有四正斷乃至八圣道支若常若無常、若樂若苦、若我若無我、若凈若不凈。
善現！菩薩摩訶薩行般若波羅蜜多時，若不行空解脫門，是行般若波羅蜜多；不行無相、無愿解脫門，是行般若波羅蜜多。不行空解脫門若常若無常，是行般若波羅蜜多；不行無相、無愿解脫門若常若無常，是行般若波羅蜜多。不行空解脫門若樂若苦，是行般若波羅蜜多；不行無相、無愿解脫門若樂若苦，是行般若波羅蜜多。不行空解脫門若我若無我，是行般若波羅蜜多；不行無相、無愿解脫門若我若無我，是行般若波羅蜜多。不行空解脫門若凈若不凈，是行般若波羅蜜多；不行無相、無愿解脫門若凈若不凈，是行般若波羅蜜多。何以故？善現！空解脫門性尚無所有，況有空解脫門若常若無常、若樂若苦、若我若無我、若凈若不凈；無相、無愿解脫門性尚無所有，況有無相、無愿解脫門若常若無常、若樂若苦、若我若無我、若凈若不凈。
善現！菩薩摩訶薩行般若波羅蜜多時，若不行菩薩十地，是行般若波羅蜜多；不行菩薩十地若常若無常，是行般若波羅蜜多；不行菩薩十地若樂若苦，是行般若波羅蜜多；不行菩薩十地若我若無我，是行般若波羅蜜多；不行菩薩十地若凈若不凈，是行般若波羅蜜多。何以故？善現！菩薩十地性尚無所有，況有菩薩十地若常若無常、若樂若苦、若我若無我、若凈若不凈。
善現！菩薩摩訶薩行般若波羅蜜多時，若不行五眼，是行般若波羅蜜多；不行六神通，是行般若波羅蜜多。不行五眼若常若無常，是行般若波羅蜜多；不行六神通若常若無常，是行般若波羅蜜多。不行五眼若樂若苦，是行般若波羅蜜多；不行六神通若樂若苦，是行般若波羅蜜多。不行五眼若我若無我，是行般若波羅蜜多；不行六神通若我若無我，是行般若波羅蜜多。不行五眼若凈若不凈，是行般若波羅蜜多；不行六神通若凈若不凈，是行般若波羅蜜多。何以故？善現！五眼性尚無所有，況有五眼若常若無常、若樂若苦、若我若無我、若凈若不凈；六神通性尚無所有，況有六神通若常若無常、若樂若苦、若我若無我、若凈若不凈。
善現！菩薩摩訶薩行般若波羅蜜多時，若不行佛十力，是行般若波羅蜜多；不行四無所畏、四無礙解、大慈大悲大喜大舍、十八佛不共法，是行般若波羅蜜多。不行佛十力若常若無常，是行般若波羅蜜多；不行四無所畏乃至十八佛不共法若常若無常，是行般若波羅蜜多。不行佛十力若樂若苦，是行般若波羅蜜多；不行四無所畏乃至十八佛不共法若樂若苦，是行般若波羅蜜多。不行佛十力若我若無我，是行般若波羅蜜多；不行四無所畏乃至十八佛不共法若我若無我，是行般若波羅蜜多。不行佛十力若凈若不凈，是行般若波羅蜜多；不行四無所畏乃至十八佛不共法若凈若不凈，是行般若波羅蜜多。何以故？善現！佛十力性尚無所有，況有佛十力若常若無常、若樂若苦、若我若無我、若凈若不凈；四無所畏乃至十八佛不共法性尚無所有，況有四無所畏乃至十八佛不共法若常若無常、若樂若苦、若我若無我、若凈若不凈。
善現！菩薩摩訶薩行般若波羅蜜多時，若不行無忘失法，是行般若波羅蜜多；不行住舍性，是行般若波羅蜜多。不行無忘失法若常若無常，是行般若波羅蜜多；不行住舍性若常若無常，是行般若波羅蜜多。不行無忘失法若樂若苦，是行般若波羅蜜多；不行住舍性若樂若苦，是行般若波羅蜜多。不行無忘失法若我若無我，是行般若波羅蜜多；不行住舍性若我若無我，是行般若波羅蜜多。不行無忘失法若凈若不凈，是行般若波羅蜜多；不行住舍性若凈若不凈，是行般若波羅蜜多。何以故？善現！無忘失法性尚無所有，況有無忘失法若常若無常、若樂若苦、若我若無我、若凈若不凈；住舍性性尚無所有，況有住舍性若常若無常、若樂若苦、若我若無我、若凈若不凈。