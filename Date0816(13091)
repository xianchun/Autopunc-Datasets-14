爾時，文殊師利問維摩詰言：菩薩云何通達佛道？
什曰：因上章，天女隨愿受身，流通佛法，故廣圓應之跡，以明通達之功也。
肇曰：上云諸佛之道，以無得為得，此道虛玄，非常行之所通，通之必有以，故問所以通也。
生曰：應化無方，為佛之道。既能體之，為通達矣。
維摩詰言：若菩薩行於非道，
什曰：非道有三種：一者、惡趣果報；二者、惡趣行業；三者、世俗善業及善業果報也。凡非其本實而處之，皆名非道，處非而不失其本，故能因非道以弘道。因非道以弘道，則斯通達成佛，故是佛種也。
生曰：夫大乘之悟，本不近舍生死，遠更求之也。斯為在生死事中，即用其實為悟矣。茍在其事，而變其實為悟始者，豈非佛之萌芽，起於生死事哉？其悟既長，其事必巧，不亦是種之義乎！所以始於有身，終至一切煩惱者，以明理轉扶風雨，莫過於舍，滅除眾想，莫妙於空，亦能絕諸問難，降伏魔怨，猶密宇深重，寇患自消。亦云有非真要，時復暫游；空為理宗，以為常宅也。
肇曰：堂宇以蔽風霜，空寂以障塵想。
生曰：於緣為有，是外有也；自性則無，為內虛也。可以庇非法風雨，而障結賊之患，是舍之理也。
什曰：眾塵，即塵勞眾生，化使從己，令受正道也。
什曰：轉令從己化也。
肇曰：塵勞眾生，隨意所化，無非弟子也。
生曰：轉眾塵之愚，以為智慧之明，豈非從化義哉？
什曰：三十七品，三乘通用，菩薩兼以六度為道品，取其親附守護，利益成就，義同三益，故類之知識。
由是成正覺。
肇曰：成益我者，三十七道品也，可謂善知識乎！
生曰：益我以道，由之而成善友義也。
什曰：或有雖為知識，不必能為克終之伴，或雖為伴，而不為知識。又言伴侶，明善始令終，必至道場也。
肇曰：六度，大乘之要行，發心為侶，俱至道場，吾真侶也。
生曰：我本欲到諸法彼岸，而假諸度得至，伴之良者也。
什曰：四攝聚眾，猶眾妓之引物也。
肇曰：四攝悅眾，以當妓女也。
生曰：悅以取人，四攝理也。
歌詠誦法言，以此為音樂。
肇曰：口詠法言，以當音樂。
生曰：悅耳致樂，莫善於此。
總持冷。四禪亦離三患也：離瞋恚毒、貪欲塵、睡眠冷。離此三患，安隱快樂也。
肇曰：世人為毒螫、下*濕，所以伐木為床；菩薩為下界毒惡故，以四禪為床。
生曰：四，以擬四方也；禪，以安樂為理，床之象者也。
肇曰：四禪高床，修凈命之所成。
生曰：凈命，為禪之巧功。
多聞增智慧，以為自覺音。
什曰：向說床則眠其安寢，安寢則覺之有法，故次說樂。外國貴人眠時，要先勑樂人明相出時微奏樂音，然後乃覺。今以多聞法音，覺其禪寢也。
肇曰：外國諸王臥欲起時，奏絲竹自覺；菩薩安寢四禪，多聞以自覺。
生曰：外國貴人臥欲覺時，作樂以覺之也；從聞而悟者，此之謂也。
什曰：諸天以種種名藥著海中，以寶山摩之，令成甘露，食之得仙，名不死藥。佛法中以涅盤甘露，令生死永斷，是真不死藥也。亦云：劫初地味甘露，食之則長生。佛法中，則實相甘露養其慧命，是真甘露食也。
生曰：天食，為甘露味也，食之長壽，遂號為不死食也。泥洹，是不死之法，故以諭焉。
什曰：味有四種：一、出家，離五欲；二、行禪，離憒亂煩惱；三、智慧，離妄想；四、涅盤，離生死。亦有二種解脫：一、解脫煩惱；二、解脫於閡也。亦云愛性無厭修善，咸相和順山峰不停水。菩薩現為力士，服其高心，然後潤以法水。
其有恐懼者，居前而慰安，先施以無畏，後令發道心。或現離婬欲，為五通仙人，開導諸群生，令住戒忍慈。
什曰：世無賢圣，眾生下劣，不入深法，故化以戒忍也。
見須供事者，現為作僮仆，既悅可其意，乃發以道心。隨彼之所須，得入於佛道，以善方便力，皆能給足之。如是道無量，
生曰：應適無方，皆是佛之道矣。
所行無有涯，智慧無邊際，度脫無數眾。假令一切佛，於無數億劫，贊嘆其功德，猶尚不能盡。
肇曰：其權智之道，無涯無際，雖復眾圣殊辯，猶不能盡。
誰聞如是法，不發菩提心，除彼不肖人，癡冥無智者。
肇曰：下士聞道，大而笑之；日月雖明，何益瞽者？