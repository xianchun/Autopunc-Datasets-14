釋品為三：一、辨疏密；二、辨德行；三、釋名。
初意者，依天竺文，猶屬，開破今昔常、無常義，於義則密，於文則疏。謝氏從人、從事題，於文則密，於義則疏。今明涅盤施章，於梵漢兩文俱無所失，隨前人則施常命，隨後事則施常修云云。
次德行者，純陀是二之數，何故別立一品？略明十異：一、時眾先供而後請，純陀先請而後供。二、時眾三請，佛皆默然；純陀一請，如來即受。三、因受大會。四、因食開常。五、自請住。六、騰眾請。七、金口嘆。八、大眾嘆。九、當徒問答。十、往昔誓愿，眾無其一，寧不立品？
問：純陀十異，迥超眾表，何不前供而後獻耶？
答：後供者，讓他德也。舊明五讓，謂賤讓貴、凡讓圣、麤讓妙、少讓多、近讓遠。今依文宜為十讓：初、以俗讓道，謂僧尼眾；次、以凡讓圣，謂學、無學；三、以淺讓深，謂諸菩薩；四、以賤讓貴，即國王、大臣；五、以顯讓冥，謂天龍、鬼神；六、以少麤讓多妙，謂人、天等；七、以財讓法，即是魔眾；八、以同類讓異類，即師子、鳥、蠭等；九、以近讓遠，謂十方菩薩；十、以城旁讓隱遯，忍辱仙眾。五讓收文不盡，十意粗周。
問：何故昔默今默而有受不受異？
答：佛意難知，今通別兩解。今昔二默俱是四悉，世人所默有受不受，佛隨世界，故有二默受不受異，或宜默受、宜默不受，二俱生善，欲生彼善，故有二默。破惡得道亦復如是。圣無唐捐，非凡所測。別釋者，時眾無奇，緣弱不感，令追責往緣，是名世界默然不受。初若發言不受，則後供息心，眾供都集，普皆等受，是名為人默然不受。默不受者，貶其不能因食以明不食，開無常顯常，無勝治力，是名對治默然不受。若是食身，可默受食，法身常身無食無受，是名第一義默然不受。默然不受是佛境界，義不可盡，略言四耳。
三、釋名者，純陀，名也。六卷云：姓華，名子純。子之與陀，二文互出。舊云：本名純陀，後大眾稱德，號為妙義。今則不然，純陀是彼音，妙義是此語，先立嘉名，為最後作瑞，所以大眾稱美，不應名、德兩分。例如善吉、空生，即其儔也。然妙義淵博，不可言盡，略示其十，謂義妙、解妙、檀妙、位妙、德妙、感妙、通妙、說妙、田妙、益妙。
義妙者，三點四德，不縱不橫，不并不別，佛及眾生皆悉安住秘密藏中。文云：諸佛境界不可思議，一切法中有安樂性。
解妙者，解大涅盤微妙智慧，照窮理性，動合機宜，發心、畢竟等無差別。文云：言純陀者，名解妙義。雖受人身，心如佛心。
檀妙者，八斛四斗充足一切鍼鋒大眾。文云：令汝具足檀波羅蜜。
位妙者，雖在居家，蓋諸無學工巧之賤，釋梵歸仰，如盛滿月，映蔽星辰，是優婆塞等法王子。文云：如幼出家，墮大僧數。
德妙者，如前十異、十讓，為佛為眾之所稱嘆。文云：南無純陀！南無純陀！而為我等之所瞻仰。
感妙者，東方佛使作大神通，人天枯燥，齎持香飯，獻而不受，九方亦爾，況復人天。純陀一請，即為哀納，故知物妙非妙，食麤不麤，非麤非妙。文云：普為大會哀受純陀最後供養。
神通妙者，始辦供具，地六種動，正獻食時，說十三偈，如經，即神通妙。
說妙者，巧興五難，善覆有為，如經。
田妙者，最後入滅是良福田。文云：汝為眾生作良福田。
益妙者，因受其供，普受大會則財益，一切因食開常即法益，一切如經。純陀大士具此十妙及余無量一切諸妙，故名。若依經名，應言十大；若依人名，故言十妙。妙之與大，左右之異。
從此訖，是涅盤施。分文為三：此品施常住五果，擬對此土雜類眾；施勝三修，擬對此土聲聞眾；去，隨問而施，擬對此土諸菩薩眾云云。
問：有他方眾，何文擬之？
答：從去，更明五行十德，問性及、擬對他方諸菩薩眾，然佛平等說，普雨一切，豈容分隔？一往分文以示起盡，於無分別中作差別說。
問：若爾，始終只是一涅盤施，則無余章。
答：前明通意，得作此說云云。
此品為四：初、因獻食以明不食。不食是常，破於無常，開非常非無常。二、因其請住，以不住破住，開非住非不住。三、因於論義，有為、無為且共置之，開非有為非無為。四、因催供，明為滅須食，為不滅不食，開非滅非不滅。四段在文可尋。
生起者，眾被召來，意在開密，故因食明常。常則應住，故因常請住。住非圓極，是故遮住，以無住破住。住與無住，互成得失，故有為、無為且共置之。若置非求是，是亦無是，故即非是，是故文言方便涅盤。即是而非，故催其施，今正是時。第二、第三亦復如是，是非俱非，寂滅為樂，事窮理盡，故低頭飲淚而辦供也。
通別者，雖分四段，不可一向。何者？圓滿妙說，義不可盡，隨其類音，各各得解，不可各解，局於圓法。今三意望之：一、別舉常破無常。文云：我今施汝常命、色、力、安、無閡辯。別明於我。以有我故，所以論於我，住我觀；若無我者，誰住誰觀？文云：汝今當觀。別明於凈。有為不凈，無為即凈。文云：善覆如來有為之相。別明於樂。樂即涅盤，一切諸佛皆至是處。文云：生已不住，寂滅為樂。若一向從別，則成對治，失於圓旨，此義可知云云。
二、明通者，今所明常，不言常異於我，常即是我，亦即凈樂，我即是常，亦即凈樂，凈樂亦爾。文云是常法印，即是諸佛之法界也。若但是常，常即缺減，不具四德，寧當得是法界印耶？
三、明非通非別，畢竟清凈。何者？若但是常，破於無常，是待對法，經論所害。釋論云：無常者，是對治法，非第一義。常治無常亦復如是。中論云：若法因中云受我微供，然後涅盤，似獨請佛。今結譬云冀得充足如來大眾者，結其不獨在佛善能充足五十二眾，又是顯其能以一食普施大眾。眾多而供足，供少而周多，不思議供供難思眾云云。次我今無主、無親去，雙結上法譬中所失之請。三、如羅睺羅者，雙結法譬中求失之請。佛是金輪，即羅睺主，又是親師，我及一切亦復如是，事三如一，同羅睺羅。
從爾時，世尊去，第二、受供。文為三：一、許受施；二、正受；三、釋施。許受又二：一、敘許；二、佛唱許。
初經家舉三號，佛然其所請，故以三號而對許之：舉世尊許為主，舉種智許為師：舉調御許為親。既許為主，即斷其貧；既許為親，即祛其窮；既許為師，即除其困。三失還得，三求遂克。
世尊者，一切之所瞻仰，如世孝子之事親，如婆羅門之事火，如諸天之奉帝釋。事親即親義，事火即師義，奉釋即主義云云。又世尊者，如學、無學等眾星之瞻佛月，如四種菩薩海水繞佛須彌寶山。檀林、師子等喻，喻戒、定、慧，世所崇仰，故言世尊。
一切種智者，或以相好色身遍對一切，一切各解，故名一切種智。何者？世有眾生事八十神，一神一好，隨其所睹，見其所事，如來一身遍令其解，故名一切種智。又不以色身為佛，以一切種智為佛，一切種智依此色身見相莊嚴，當知智慧具足，故名一切種智。調御者，稱適機緣，應生應滅，應受不受，皆為調御一切眾生。他經以調御丈夫為兩號，今經合為一號，文云：自既丈夫，復調丈夫。善哉善哉者，印其法、譬兩請。
次我今為汝除斷貧窮去，是佛唱許。斷貧是許主，法雨是許師，生法芽是許親。
從汝今於我去，是正受。
汝今於我欲求常命、色、力者，述其請父。安者，述其請主，無閡辯者，述其請師。我當施汝者，即是許三云云。舊明涅盤正體是常，治於無常，故序五時云。般若雖明尊特之佛，為成無生。楞嚴雖云七百僧只，豈及法華無量壽？法華無量壽猶是無常，至涅盤教始明常樂，遠斥鹿苑，近破法華，同歸涅盤圓常窮源盡性之說。如此說者，偏摘諸經對緣一句作無常義，偏取涅盤破病之常以為正體，二涂俱失。何者？般若佛母，涅盤佛師。楞嚴三佛、涅盤三點、法華一乘、涅盤佛性，一乘即佛性，一切眾生悉一乘故，云何一乘還破一乘？法身云何破於法佛？佛師云何破於佛母？故知惑其方便，迷於部教，互相是非，失其正旨，今所不用。
地人雖無五時之執，以當現常，破無常義，義勢相似，已同舊壞。興皇解云：常無常者，藥病相治，無常治常。若識無常是治常方便，病去藥盡；若不識者，執藥為病。病即斷見，故云王今病重。常治無常亦是方便，病去藥盡；若不識者，即成常見。識兩方便能斷，斷常則非斷常。故智者見法生，即滅斷見；見法滅，即滅常見。若不識者，還是二見。
今明此釋與舊不同，若得意者，無所閑然，逐語生想，俱同前病。何者？彈常、無常，是互論方便，指非常、非無常而為正體，如避空求空，去空逾遠。何者？佛言二施果報等無差別，若其昔說五果無常，今說是常，可是差別；若常、無常俱是非常非無常者，方是等無差別，亦是顯發方便密教。若得此意，般若、楞嚴莫非秘密。然此常義，斯教之喉衿，眾經之心首，群圣之窟宅，諸佛之法界，不可思議，如來智慧，說不可盡，若嶷然常，若當現常，若破病常，豈會圓理？今試言之。
夫佛出世，本為大事因緣。大事因緣即是常住。常法包容，故名為大；常立諸法，故名為事；常機常感，故曰因緣。常無差別，差別說常。下文云：諸佛所師，所謂法也。以法常故，諸佛亦常，三世諸佛悉師此常，常無師弟，師弟俱常，如是分別，名世界常。我今為汝除斷貧窮，無上法雨雨汝身田，令生法芽。汝今於我欲求壽命、色、力、安樂、無閡辯才，我當施汝常命、色、力、安、無閡辯。又云：我今哀憫汝及一切，是故今日欲入涅盤。若諸天、人於此最後供養我者，悉皆當得不動果報。如此等文，皆明常法發生常善，是名為人常也。
若欲遠離四顛倒者，應知是常樂我凈。我是佛義，常是法身，樂是涅盤，凈是正法，以此四種破四顛倒。又云：先所修習四法相貌悉是顛倒。欲得真實修諸想者，如彼智人巧修我想、常樂凈想。譬如明醫先以咸苦治其本病，本病雖去，復患咸苦，後以凈乳治於咸苦。佛亦如是，先以無常治其常病，常病既去，更病無常，今以真常破昔無常，故云我為醫王，欲伏外道，是故唱言無我無人。為此因緣而說有我。常破無常亦復如是。又東方雙者，即是於常為破無常。又二鳥雙游，譬於如來無二二用。如是等文，皆明常法對破無常。
釋論亦云：常與無常是對治法，非第一義，是名對治常也。第一義者，則非常無常。今經亦云：二施果報等無差別。若常破無常，無常異常，是則差別非第一義。第一義者，非常無常，故無差別。若二鳥雙游，明其二用；二鳥俱息，明其雙寂。即用而寂，寂滅為樂，是大涅盤。如是等文，皆第一義常也。
當知是常，四悉無閡，常亦間隔因緣大事，常亦寂絕畢竟妙理，常亦出生建立諸法，常亦對治破於倒惑，自在若此，云何偏據？是於對治藥病互論，埋沒圓能，害諸經論。又大涅盤，本自有之，非適今也。又二十五有悉皆有我，我即佛性，佛性即常，佛性雄猛，難可毀壞。此多文義，即是現常。又云：夫有心者，皆當作佛，未來當得常樂我凈。如是等文，即是當常。
又三世有法，無有是處。既無三世，何得復有現常、當常？凈名云：但以世俗文字說有三世，非謂菩提有去、來、今。若固執當、現，各據三世，不解我意，寧會偈旨？又此常者，顯發如來方便密教，昔覆於常，今開辯常無別。今常異昔無常，開昔無常即是今常。
次我今為汝斷貧窮者，若除四趣貧窮，即開諸惡無常而顯於常。下文云：懺四重禁，除謗法心，盡五逆罪，滅一闡提。即其義也。若斷人天貧窮，即開諸善無常而顯於常。文云：我今於此處，不求天人身。設使得之者，心亦不甘樂。又云：因滅是色，獲常色等。即其義也。若斷二乘貧窮，即開無漏無常而顯於常。文云：為諸聲聞開發慧眼云云。若斷方便，菩薩貧窮，即開六度通別無常而顯於常。文云：令諸菩薩了見佛性。又云：自此之前，我等皆名邪見人也。總而言之，開諸有余，悉是無余，開諸不了，悉是了義，是名顯發如來方便密教，悉皆安置三點四德秘密藏中。
又此常者，即是佛性，佛性即常。既開於常，即開佛性。既為此等作親開正，作主開緣，作師開了，除斷貧窮，開境界性，悉皆當得不動果報，即開果性。若例此義，何人、何法、何教、何行、何位、何用而不是常？何法不是非常非無常？豈復更有善惡三乘差別等性？畢竟悉是大般涅盤，言語道斷，心行處滅，不可思議，豎深橫廣，無邊無底，能建大義，充滿法界，不可窮盡，何得判是嶷然破病當、現常耶？如此常義，猶若虛空。略對四家示其梗概。
次正受中，五果之名，文中不釋。私云：五既并果，具攝因果一切萬德。先消名，次對法。五法并常，故初云常，連持曰命。常命則以無始無終而無斷絕，以非色為色，吾今此身即是法身。作用為力，遍一切處，用無窮盡。不動名安，雖具力用，安固不動。被機有辯，無緣慈悲，普施法藥。次對法者，此即三密：命即意密，色、力及安即身密，無閡即口密。亦名四德：意是常德，身是樂、我，口即凈德。若得此意，遍一切法無非此五。佛具此五，故以施人，以五常故，施亦無盡。言無盡者，即五果也。